# Lista "TO DO" - w formie karteczek samoprzylepnych na wirtualnej lodówce - Sprawozdanie

## Zespół
- Anna Dybel - lider zespołu, frontend developer, ui deisgn
- Maksymilian Świętoń - frontend developer, ui design
- Krzysztof Dulęba - backend developer, wywiad z liderem zespołu, sprawozdanie i dokumentacja

## Cel projektu
Celem projektu było utworzenie aplikacji internetowej służącej do zarządzania zadaniami i notatkami. Celem aplikacji było zapewnienie użytkownikom łatwego i prostego procesu zarządzania zadaniami i sporządzania notatek za pomocą intuicyjnego interfejsu. Grupą docelową aplikacji jest dowolny użytkownik wykorzystujący aplikację na potrzeby osobiste lub komercyjne, przy czym aplikacja jest bardziej dostosowana do celów prywatnych ze względu na jej prostotę i brak zaawansowanych mechanizmów zarządzania projektami.

## Koncepcja
Aplikacja ta będzie aplikacją webową. Ma cechować się prostotą w użytkowniu (tak jak proste jest naklejanie karteczek na lodówce). Po zalogowaniu w systemie użytkownik będzie miał dostęp do interfejsu, z którego będzie mógł zarządzać swoimi notatkami. Głównymi technologiami wykorzystanymi w aplikacji będzie Angular Framework oraz Firebase.

## Główne funkcjonalności
- Prosty system logowania za pomocą zewnętrznych dostawców.
- Możliwość tworzenia notatek z nadawaniem im nazwy, opisu oraz priorytetu.
- Możliwość edycji istniejących notatek.
- Możliwość usuwania istniejących notatek.

## Plan pracy
1. Opracowanie koncepcji aplikacji.
2. Zebranie wymagań i wywiad z liderem zespołu.
3. Ustalenie funkcjonalności do zaimplementowania.
4. Implementacja interfejsu użytkownika.
5. Implementacja logiki biznesowej w aplikacji.
6. Utworzenie projektu Firebase i zapewnienie autentykacji oraz bazy danych.
7. Integracja Firebase z aplikacją w Angular Framework.
8. Przetestowanie aplikacji pod względem poprawności i ewentualne korekty w kodzie, interfejsie, bazie.
9. Utworzenie sprawozdania z przebiegu projektu i dokumentacji.

## Możliwości rozwoju aplikacji
- Dostępność na różnych urządzeniach - nasza aplikacja jest aplikacją webową, dzięki czemu cechuje się wysoką dostępnością dla użytkowników, ale możliwe jest jeszcze utworzenie dedykowanych aplikacji np. dla urządzeń mobilnych i zintegrowanie ich ze wspólnym systemem bazodanowym.
- Filtrowanie i sortowanie notatek - zaimplementowanie tych funkcjonalności ułatwiłoby użytkownikom korzystanie z aplikacji ze względu na łatwiejsze wyszukiwanie notatek.
- Powiadomienia - implementacja powiadomień przypominających o zbliżających się terminach, lub zaległych zadaniach może pozytywnie wpłynąć na produktywność użytkowników.
- Statystyki - zbieranie danych statystycznych na temat operacji wykonywanych przez użytkowników i przedstawianie ich np. w postaci wykresów może być atutem dla niektórych grup użytkowników.
- Integracja z zewnętrznymi aplikacjami (aplikacje typu to-do, kalendarze, itp.) - może zwiększyć atrakcyjność aplikacji dla użytkowników ze względu na jej dostępność w innych aplikacjach, z których korzystają już użytkownicy.
- Udostępnianie treści - możliwość dzielenia się zadaniami, notatkami pomiędzy użytkownikami w systemie z uprawnieniami do odczytu/zapisu treści może zapewnić aplikacji współpracę między użytkownikami.